<!DOCTYPE html>
<html lang="cs-cz">
  <head>  
    <link rel="stylesheet" type="text/css" href="james070508.github.io/style.css"> 
    <meta charset="utf-8"/>  
    <title>Titulek</title>
      <link href="style.css"rel="stylesheet"type="text/css"/>
  </head> 
  <body>
<div class="obalka">
<header>
<img src="james070508.github.io/obrS/Hlavicka.jpg">
</header>
<nav>
<ul>
<li><a href="index.html">Úvod</a></li>
<li><a href="draci.html">Draci</a></li>
<li><a href="obchodni.html">Obchodní podmínky</a></li>
<li><a href="kontakt.html">Kontakt</a></li>
</ul>
</nav>
<section>
(h1)Pouštění draka
Podzim je tady a s ním i pouštění draků. Je to zábava pro malé i velké a zároveň máte program na víkendové dopoledne či odpoledne. A rozhodně se nebojte, že budete jen tak postávat na poli – pohybu budete mít více než vám možná nakonec bude milé – obzvláště pokud budete draka pouštět s menšími dětmi.

(h2)Tradice pouštění draků
Uvádí se, že draci pocházejí z Číny. Podle legend byly draci spojením mezi lidmi a bohy, někde měly zastrašit nepřítele či odehnat ptáky z rýžového pole. V Čechách se draci pouštějí zhruba pět set let.

(h2)Druhy draků
V současné době naleznete v obchodech velký výběr draků různých velikostí, tvarů, kteří jsou vyrobeni z rozdílných materiálů.

Draci se dělí podle:

- tvaru – plošné a krabicové (trojrozměrní)
- využití 
 -- základní neboli zábavní (1 šňůra)
 -- řiditelní/akrobatičtí (2 – 4 šňůry)
 --tažní (jízda po vodě, sněhu,…)

Výrobci uvádí, že existuje cca 20 základních typů draků. Ceny jsou velmi rozdílné – od 50 – 60 Kč až po stovky korun (velký tažný drak může ale stát i 30 tisíc korun).

(h2)Jak draka postavit
Rozhodnete-li se, že se svými dětmi vyrobíte draka sami, připravili jsme pro vás jednoduchý návod.

K výrobě draka budete potřebovat dvě dřevěné laťky (mělo by to být lehké dřevo), papír (balící, hedvábný,…), provázek (tenký), lano na pouštění draka (slabší provázek nebo silonové lanko), lepidlo, krepový papír a barvy (vodové, tempery, fixy,…).

1. Prvním krokem je uříznutí latěk na správnou délku – laťky musí být v poměru 2:3 (velmi často se používá délka 40 a 60 cm). Z latěk se sestaví kostra draka, a to tak, že kratší laťka se položí přes tu delší (v pravém úhlu, jednoduše řečeno do kříže) ve vzdálenosti 2/3 délky laťky (pro upřesnění: při délce 60 cm se umístí kratší laťka ve vzdálenosti 40 cm od konce, respektive 20 cm). Poté se laťky sváží provázkem.
2. Nyní je nutno vytvořit tvar draka. K tomu se používá provázek. Omotá se kolem konce laťky a pak se pokračuje k další laťce,…Je možno udělat na laťkách i zářezy. Provázek by se neměl příliš utáhnout, aby se tvar draka nezdeformoval.
3. Konstrukce draka se položí na papír a obkreslí se. Je třeba počítat s rezervou 2 – 3 centimetry. Poté se papír odstřihne.
4. Okraje papíru (rezerva) se přeloží přes provázky a pevně se slepí.
5. Nyní přišel čas na nakreslení obličeje draka. Dají se použít různé druhy barev (jen pozor na typ papíru).
6. Drak je téměř hotový, ale zároveň přichází jeden z nejdůležitějších kroků: Provázkem se spojí oba okraje delší lišty. Totéž se provede u kratší lišty (provázek by měl být o cca 10 centimetrů delší než je laťka). V místě, kde se budou provázky křížit se udělá uzel/očko (dobré je draka šikmo opřít o židli – úhel cca 60°, provázky napnout a poté udělat uzel/očko. Na kratším provázku bude uzel/očko uprostřed). Uzel/očko by měl/o být volný/é, aby se s ním dalo posunovat. Na spoj se připevní vodící provaz/lanko.
7. Nakonec zbývá vyrobit ocas. Ocas zajišťuje stabilitu draka. Vyrábí se s provázku, který se naváže na dolní část draka. Délka ocasu by měla být cca 1 – 1,5 metru (záleží na velikosti draka). Na ocas se připevní mašličky, nejlépe ve vzdálenosti 10 – 15 centimetrů.

(h2)Jak pouštět draka
Nejdříve je nutno nalézt vhodné místo na pouštění draka. Nejlepší je pouštět draka na větším prostoru, kde nejsou velké nerovností (až budete za drakem utíkat, určitě oceníte, že nespadnete do nějaké prohlubně). Taktéž by tu nemělo být křoví, vysoké stromy,…(hrozí potrhání draka). Na vámi vybraném místě by určitě neměly být dráty elektrického vedení.
Pro pouštění draků by měl foukat mírný či střední vítr. Způsobů, jak nechat draka vzlétnout je několik: běžet proti větru až do chvíle než drak letí, poté odvíjet provaz, draka pustit/vhodit po větru...
A máte nějaké rady a tipy na výrobu draka, způsob pouštění či který koupený drak výborně létá? Podělte se o ně s námi a dalšími čtenáři.
</section>
<footer>
<img src="james070508.github.io/obrS/Footer.jpg">
</footer>
</div>
  </body>
</html>
